{
    "title": "Cumhurbaşkanı Erdoğan, Sudan Egemenlik Konseyi Başkanı el-Burhan ile görüştü",
    "content": "Görüşmeye ilişkin İletişim Başkanlığı'ndan şu açıklama yapıldı; Cumhurbaşkanımız Sayın Recep TayyipErdoğan,SudanEgemenlik Konseyi BaşkanıAbdulfettah el-Burhanile birtelefongörüşmesi gerçekleştirdi.Görüşmede Türkiye ile Sudan ikili ilişkileri, bölgesel ve küresel konular ele alındı.CumhurbaşkanıErdoğan görüşmede, Türkiye’nin Somali ile Etiyopya arasındaki ihtilafın çözümü için Ankara Süreci’ni başlattığını, sağlanan mutabakatın bölgenin huzura kavuşması için önemli katkı sağladığını ifade etti.Cumhurbaşkanı Erdoğan, Sudan ile Birleşik Arap Emirlikleri arasındaki anlaşmazlıkların giderilmesi için de Türkiye’nin devreye girebileceğini, Sudan’da sulh ve istikrarın sağlanması, toprak bütünlüğü ve egemenliğinin korunması ile ülkenin dış müdahalelerin alanı haline gelmemesinin Türkiye için temel esaslar olduğunu belirtti.Cumhurbaşkanı Erdoğan, Suriye halkının 13 yıllık insani krizin ardından kendi geleceğine karar verme aşamasına ulaştığını, Türkiye’nin bu sürece katkı vereceğini, Suriye’nin siyasi birliği ve toprak bütünlüğünün muhafazasını desteklediğini, geçici hükümetin kuşatıcı, kapsayıcı ve doğru adımlar atması, Suriye halkına hizmet etmesi ve komşularına tehdit oluşturmamaları için bu desteğin devam edeceğini söyledi.",
    "source": "Milliyet",
    "genre": "Current Affairs",
    "article_date": "2024-12-19T21:37:06.536162",
    "request_date": "2024-12-19T21:37:06.536162",
    "url": "https://www.milliyet.com.tr/gundem/cumhurbaskani-erdogan-sudan-egemenlik-konseyi-baskani-el-burhan-ile-gorustu-7257434"
}