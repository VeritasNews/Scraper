{
    "title": "Gazetecilere 'Yenidoğan çetesi' gözaltısı",
    "content": "Türkiye gündeminden düşmeyen 'Yenidoğan Çetesi' ile ilgili asılsız haberlere yönelik operasyon düzenlenerek, pek çok haber sitesinin sorumlu yazı işleri müdürleri gözaltına alındı. Bazı internet haber siteleri ve sosyal medyada\"Yenidoğan çetesini çökerten kahraman savcıya dosyadan el çektirildi\"haberinin paylaşılmasının, toplumda adalet duygusunu zedelemeyi amaçladığı, yargı ve devletin diğer kurumlarının basın yayın yoluyla aşağılandığı, haber ve paylaşımların\"yanıltıcı bilgiyi alenen yayma\", \"yargı organlarında görev yapan kamu görevlilerine karşı hakaret\"ve\"iftira\"suçlarını oluşturduğu belirtildi. Birçok internet sitesi, Avukat İrem Çiçek'in paylaşımı ardından söz konusu iddiayı haberleştirmişti. Avukat Çiçek, Ergin'in dosyadan el çektirildiği iddiasını X hesabında yaptığı şu paylaşımla gündeme getirmişti: “Yenidoğan Çetesi’nden haberdar olmamızı sağlayan görevini en güzel şekilde yerine getiren Büyükçekmece Cumhuriyet Savcısı Yavuz Engin dosyadan el çektirildi. Bu gelişme dosyanın ve yeni şikayetler üzerine yürütülecek soruşturmaların akıbeti ile ilgili bende şüpheler oluşturdu! Önce bebeklerimiz sonra toplum sağlığı için bu dosyayı unutmayın, takip edin, okuyun, sorgulayın.” Bakırköy Cumhuriyet Başsavcılığı tarafından resen soruşturma başlatılırken, söz konusu haberi ilk yayımlayan Halktv.com.tr Haber MüdürüDinçer Gökçe'nin de aralarında pek çok sorumlu yazı işleri müdürleri gözaltına alındı.",
    "source": "Cumhuriyet",
    "genre": "Unknown",
    "article_date": "2024-11-03T18:00:29.378749",
    "request_date": "2024-11-03T18:00:29.378749",
    "url": "https://www.cumhuriyet.com.tr/turkiye/gazetecilere-yenidogan-cetesi-gozaltisi-2264631"
}